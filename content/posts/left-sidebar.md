---
title: "Home Assistant? Τι είν' τούτο;"
description: ""
menu: main
weight: 50
image: images/home-assistant.jpg
image_alt: "Τι είναι το Home Assistant"
tags: ["homeassistant", "content", "sidebar"]
sidebar_left: sidebar1
---

### Αρχικά, καλώς ορίσατε στο πρωτό άρθρο του blog μας! 🎉😊

Ας πάρουμε τα πράγματα από την αρχή. Τι είναι το <a rel="noreferrer noopener" href="https://www.home-assistant.io/" target="_blank">Home Assistant</a>, σε τι μας χρησιμεύει, γιατί να θελήσουμε να το εγκαταστήσουμε στο σπίτι μας, και τι παραπάνω μας προσφέρει από τις τόσες ήδη υπάρχουσες "λύσεις"; Για όλους εσάς που ακούτε για πρώτη φορά το όνομα Home Assistant, αυτές θα είναι σίγουρα κάποιες από τις ερωτήσεις σας. 

Στις μέρες μας όλο και περισσότεροι κάνουν τα πρώτα βήματα προς το smart home, είτε αυτό είναι μια έξυπνη λάμπα, μια LED ταινία με χρώματα για ατμόσφαιρα, ένα smart speaker, όπως Google Home ή Amazon Alexa, ή κάποιο από τα υπόλοιπα αναρίθμητα άλλα γκατζετάκια. Το μεγαλύτερο πρόβλημα όμως είναι ότι κάθε εταιρεία που δημιουργεί έξυπνα προϊόντα συνήθως έχει το δικό της κλειστό οικοσύστημα και την δική της εφαρμογή για να χειρίζεσαι τις συσκευές της καταλήγοντας με παραπλήσιες εφαρμογές στο κινητό. Επίσης, οι περισσότερες εταιρίες, εν μέρη ή πλήρως, αναγκάζουν τις συσκευές τους να χρειάζονται το λεγόμενο <em>cloud</em> για να δουλέψουν και να μπορούμε εμείς να τις χειριστούμε. Τι σημαίνει αυτό; Για να ανάψουμε εμείς μια λάμπα από το κινητό, η εντολή πρέπει να φύγει από το κινητό, να πάει στους σέρβερς της εταιρείας, και μετά οι σέρβερ να στείλουν την εντολή στην λάμπα για να ανάψει. 

Αυτό έχει ως συνέπεια:

<ol>
<li>να βασιζόμαστε στους σέρβερ της εκάστοτε εταιρείας να παραμείνουν λειτουργικοί (αν δεν δουλεύει ο σέρβερ της εταιρείας, δεν μπορείς να ανάψεις εσύ την λάμπα σου μετά. Υπάρχουν χιλιάδες παραδείγματα είτε σέρβερ εταιρειών που αντιμετώπισαν κάποιο παροδικό πρόβλημα ή που η εταιρεία αποφάσισε να σταματήσει την λειτουργία τους)</li>
<li>εφόσον πρέπει να γίνει όλη αυτή η διαδρομή από το κινητό στον σέρβερ και να επιστρέψε, συνήθως υπάρχει κάποιο ποσοστό καθυστέρησης</li>
<li>και φυσικά, ίσως το πιο σημαντικό, παρέχουμε όλα μας τα δεδομένα σε τρίτους.</li>
</ol>

Κάποιες εταιρείες τώρα πια παρέχουν την δυνατότητα η επικοινωνία μεταξύ κινητού και έξυπνης συσκευής να είναι απευθείας μέσω του τοπικού δικτύου, αλλά δεν παύει να είναι αναγκαία η δημιουργία λογαριασμού και η χρήση κάποιας δικής τους εφαρμογής.

Δεν θα ήταν προτιμότερο όλες οι συσκευές μας να επικοινωνούν μεταξύ τους μόνο στο τοπικό μας δίκτυο ώστε να μην πρέπει να βασιζόμαστε σε σέρβερ εταιρειών ή να δίνουμε τα στοιχεία μας, αλλά και να μπορούμε να χειριζόμαστε όλες αυτές τις συσκευές από μία και μόνο εφαρμογή; Πέρα από την συγκέντρωση όλων των συσκευών όμως, το Home Assistant παρέχει την δυνατότητα της επικοινωνίας μέσω αυτού στις διάφορες αυτές συσκευές. Το Home Assistant δηλαδή δρα ως ένα κεντρικός "δικός μας" σέβερ μέσα στο σπίτι μας που μας επιτρέπει να χειριστούμε τις συσκευές μας από ένα κεντρικό και ενωποιοημένα πια γραφικό περιβάλλον. 

Εφόσον υπάρχει επικοινωνία, μπορεί να υπάρχει και αυτοματοποίηση.

Και εδώ μπορούμε να πούμε με σιγουριά ότι η φαντασία σας είναι το όριο!

Από κάτι πολύ απλό, όπως άνοιγμα μιας λάμπας όταν σκοτιnιάσει ή μουσικής όταν επιστρέψετε σπίτι, μέχρι πολύπλοκων αυτοματισμών που περιλαμβάνων συγκεκριμένους όρους για να τρέξουν. Μπορεί κάποιος δηλαδή να θέλει να ανάψει ένα φως όταν σκοτεινιάσει αλλά με βάση αν ο ίδιος είναι σπίτι ή αν το φως ήταν ήδη ανοιχτό να ανάψει με διαφορετική φωτεινότητα 